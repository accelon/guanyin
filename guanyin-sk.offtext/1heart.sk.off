^ak#sutra【Sutra】 ^n1^bk#sutra^ck#heartsutra【Prajñāpāramitā-hṛdayam Sūtra】
ārya-avalokiteśvaro bodhisattvo gambhīrāṃ prajñāpāramitā-caryāṃ caramāṇo vyavalokayati sma pañca-skandhāṃs, tāṃś ca svabhāva-śūnyān paśyati sma.

Iha, śāriputra, rūpaṃ śūnyatā, śūnyataiva rūpaṃ; 
rūpān na pṛthak śūnyatā, śunyatāyā na pṛthag rūpaṃ; 
yad rūpaṃ sā śūnyatā, yā śūnyatā tad rūpaṃ; 
evam eva vedanā-saṃjñā-saṃskāra-vijñānam.
Iha, śāriputra, sarva-dharmāḥ śūnyatā-lakṣaṇā, 
anutpannā aniruddhā, amalā avimalā, anūnā aparipūrṇāḥ.
tasmāc, chāriputra, śūnyatāyāṃ na rūpaṃ na vedanā na saṃjñā na saṃskārāḥ na vijñānam; 
na cakṣuḥ-śrotra-ghrāna-jihvā-kāya-manāṃsi; 
na rūpa-śabda-gandha-rasa-spraṣṭavya-dharmāh; 
na cakṣūr-dhātur yāvan na manovijñāna-dhātuḥ; 
na avidyā na avidyā-kṣayo yāvan na jarā-maraṇam na jarā-maraṇa-kṣayo; 
na duḥkha-samudaya-nirodha-mārgā; 
na jñānam, na prāptir na aprāptiḥ.
tasmāc chāriputra aprāptitvād bodhisattvasya prajñāpāramitām āśritya viharaty acittāvaraṇaḥ. 
cittāvaraṇa-nāstitvād atrastro viparyāsa-atikrānto niṣṭhā-nirvāṇa-prāptaḥ.
tryadhva-vyavasthitāḥ sarva-buddhāḥ prajñāpāramitām āśritya anuttarāṃ samyaksambodhim abhisambuddhāḥ.
tasmāj jñātavyam prajñāpāramitā mahā-mantro mahā-vidyā mantro nuttara-mantro ’samasama-mantraḥ, 
sarva-duḥkha-praśamanaḥ, satyam amithyatvāt. 
prajñāpāramitāyām ukto mantraḥ tadyathā: 
gate gate pāragate pārasaṃgate bodhi svāhā.