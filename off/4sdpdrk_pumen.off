^n1^ck#pumen【觀世音菩薩普門品】^gatha^au〔．．．姚秦三藏法師鳩摩羅什〕譯長行
^gatha．．．隋北天竺沙門闍那崛多譯重頌
【序分】
爾時，無盡意菩薩即從座起，偏袒右肩，合掌向佛而作是言：
「世尊！觀世音菩薩以何因緣名觀世音？」
^n2【水難】
佛告無盡意菩薩：
「善男子！若有無量百千萬億眾生受諸苦惱，聞是觀世音菩薩，一心稱名，觀世音菩薩即時觀其音聲，皆得解脫。
若有持是觀世音菩薩名者，設入大火，火不能燒，由是菩薩威神力故。
若為大水所漂，稱其名號，即得淺處。
若有百千萬億眾生，為求金、銀、琉璃、車𤦲、馬瑙、珊瑚、虎珀、真珠等寶，入於大海。
假使黑風吹其船舫，飄墮羅剎鬼國，其中若有，乃至一人，稱觀世音菩薩名者，是諸人等皆得解脫羅剎之難。
以是因緣，名觀世音。
^n3【陸難】
若復有人臨當被害，稱觀世音菩薩名者，彼所執刀杖尋段段壞，而得解脫。
若三千大千國土滿中夜叉、羅剎欲來惱人，聞其稱觀世音菩薩名者，是諸惡鬼尚不能以惡眼視之，況復加害。
設復有人，若有罪、若無罪，杻械、枷鎖檢繫其身，稱觀世音菩薩名者，皆悉斷壞，即得解脫。
若三千大千國土滿中怨賊，有一商主將諸商人，齎持重寶經過嶮路。
其中一人作是唱言：
『諸善男子！勿得恐怖！汝等應當一心稱觀世音菩薩名號。是菩薩能以無畏施於眾生。
汝等若稱名者，於此怨賊當得解脫。』
眾商人聞，俱發聲言：『南無觀世音菩薩。』
稱其名故，即得解脫。
^n4【離欲】
「無盡意！觀世音菩薩摩訶薩威神之力，巍巍如是。
若有眾生多於婬欲，常念恭敬觀世音菩薩，便得離欲。
若多瞋恚，常念恭敬觀世音菩薩，便得離瞋。
若多愚癡，常念恭敬觀世音菩薩，便得離癡。
^n5【求生男女】
「無盡意！觀世音菩薩有如是等大威神力，多所饒益。是故眾生常應心念。
若有女人，設欲求男，禮拜供養觀世音菩薩，便生福德智慧之男；
設欲求女，便生端正有相之女。宿殖德本，眾人愛敬。
「無盡意！觀世音菩薩有如是力。若有眾生恭敬禮拜觀世音菩薩，福不唐捐。
是故眾生皆應受持觀世音菩薩名號。
^n6【無邊福德】
「無盡意！若有人受持六十二億恒河沙菩薩名字，
復盡形供養飲食、衣服、臥具、醫藥。
於汝意云何？是善男子、善女人，功德多不？」
無盡意言：「甚多，世尊！」
佛言：「若復有人受持觀世音菩薩名號，乃至一時禮拜、供養。
是二人福，正等無異，於百千萬億劫不可窮盡。
無盡意！受持觀世音菩薩名號，得如是無量無邊福德之利。」
^n7【現身說法】
無盡意菩薩白佛言：「世尊！觀世音菩薩云何遊此娑婆世界？
云何而為眾生說法？方便之力，其事云何？」
佛告無盡意菩薩：
「善男子！若有國土眾生應以佛身得度者，觀世音菩薩即現佛身而為說法；
應以辟支佛身得度者，即現辟支佛身而為說法；
應以聲聞身得度者，即現聲聞身而為說法；
應以梵王身得度者，即現梵王身而為說法；
應以帝釋身得度者，即現帝釋身而為說法；
應以自在天身得度者，即現自在天身而為說法；
應以大自在天身得度者，即現大自在天身而為說法；
應以天大將軍身得度者，即現天大將軍身而為說法；
應以毘沙門身得度者，即現毘沙門身而為說法；
應以小王身得度者，即現小王身而為說法；
應以長者身得度者，即現長者身而為說法；
應以居士身得度者，即現居士身而為說法；
應以宰官身得度者，即現宰官身而為說法；
應以婆羅門身得度者，即現婆羅門身而為說法；
應以比丘、比丘尼、優婆塞、優婆夷身得度者，即現比丘、比丘尼、優婆塞、優婆夷身而為說法；
應以長者、居士、宰官、婆羅門婦女身得度者，即現婦女身而為說法；
應以童男、童女身得度者，即現童男、童女身而為說法；
應以天、龍、夜叉、乾闥婆、阿修羅、迦樓羅、緊那羅、摩睺羅伽、人非人等身得度者，即皆現之而為說法；
應以執金剛身得度者，即現執金剛身而為說法。
「無盡意！是觀世音菩薩成就如是功德，以種種形，遊諸國土，度脫眾生。
是故汝等應當一心供養觀世音菩薩。
是觀世音菩薩摩訶薩於怖畏急難之中能施無畏，是故此娑婆世界皆號之為施無畏者。」
^n8【珍寶供養】
無盡意菩薩白佛言：
「世尊！我今當供養觀世音菩薩。」
即解頸眾寶珠、瓔珞，價直百千兩金，而以與之，作是言：
「仁者！受此法施珍寶瓔珞。」
時觀世音菩薩不肯受之。
無盡意復白觀世音菩薩言：
「仁者！愍我等故，受此瓔珞。」
爾時佛告觀世音菩薩：
「當愍此無盡意菩薩及四眾，天、龍、夜叉、乾闥婆、阿修羅、迦樓羅、緊那羅、摩睺羅伽、人非人等故，受是瓔珞。」
即時觀世音菩薩愍諸四眾，及於天、龍、人非人等，
受其瓔珞，分作二分，一分奉釋迦牟尼佛，一分奉多寶佛塔。
「無盡意！觀世音菩薩有如是自在神力，遊於娑婆世界。」
^n9【偈】
爾時無盡意菩薩以偈問曰：
^gatha「世尊妙相具．我今重問彼，
佛子何因緣．^gatha名為觀世音？
具足妙相尊．偈答無盡意：
^gatha『汝聽觀音行．善應諸方所，
弘誓深如海．^gatha歷劫不思議，
侍多千億佛．發大清淨願。
^gatha我為汝略說．聞名及見身，
心念不空過．^gatha能滅諸有苦。
假使興害意．推落大火坑，
^gatha念彼觀音力．火坑變成池。
或漂流巨海．^gatha龍魚諸鬼難，
念彼觀音力．波浪不能沒。
^gatha或在須彌峯．為人所推墮，
念彼觀音力．^gatha如日虛空住。
或被惡人逐．墮落金剛山，
^gatha念彼觀音力．不能損一毛。
或值怨賊繞．各執刀加害，
念彼觀音力．咸即起慈心。
^gatha或遭王難苦．臨刑欲壽終，
念彼觀音力．^gatha刀尋段段壞。
或囚禁枷鎖．手足被杻械，
^gatha念彼觀音力．釋然得解脫。
呪詛諸毒藥．^gatha所欲害身者，
念彼觀音力．還著於本人。
^gatha或遇惡羅剎．毒龍諸鬼等，
念彼觀音力．^gatha時悉不敢害。
若惡獸圍遶．利牙爪可怖，
^gatha念彼觀音力．疾走無邊方。
蚖蛇及蝮蠍．^gatha氣毒煙火燃，
念彼觀音力．尋聲自迴去。
^gatha雲雷鼓掣電．降雹澍大雨，
念彼觀音力．^gatha應時得消散。
眾生被困厄．無量苦逼身，
^gatha觀音妙智力．能救世間苦。
具足神通力．^gatha廣修智方便，
十方諸國土．無剎不現身。
^gatha種種諸惡趣．地獄鬼畜生，
生老病死苦．^gatha以漸悉令滅。
真觀清淨觀．廣大智慧觀，
^gatha悲觀及慈觀．常願常瞻仰。
無垢清淨光．^gatha慧日破諸闇，
能伏災風火．普明照世間。
^gatha悲體戒雷震．慈意妙大雲，
澍甘露法雨．^gatha滅除煩惱焰。
諍訟經官處．怖畏軍陣中，
^gatha念彼觀音力．眾怨悉退散。
妙音觀世音．^gatha梵音海潮音，
勝彼世間音．是故須常念，
^gatha念念勿生疑．觀世音淨聖，
於苦惱死厄．^gatha能為作依怙，
具一切功德．慈眼視眾生，
^gatha福聚海無量．是故應頂禮。』」
^n10【流通分】
爾時持地菩薩即從座起，前白佛言：
「世尊！若有眾生聞是觀世音菩薩品自在之業、普門示現神通力者，當知是人功德不少。」
佛說是普門品時，眾中八萬四千眾生，皆發無等等阿耨多羅三藐三菩提心。
妙法蓮華經觀世音菩薩普門品經